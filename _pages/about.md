---
layout: single
title: O mnie
permalink: /about/
---

{: .text-justify}
Obecnie jestem na etapie zmieniania swoich kwalifikacji zawodowych. Chciałabym powrócić do
dziedziny, w której się wykształciłem i rozwijać się zawodowo w branży IT. Wybrałam ścieżkę
Testera oprogramowania, ponieważ jest to tematyka, z którą miałam do czynienia podczas swojej
wieloletniej pracy w firmie Ceneo.pl. Pracowałam po stronie biznesowej, ale każdorazowo
wykonywałem testy fragmentów aplikacji oraz całych systemów, które w sposób pośredni lub
bezpośredni wpływały na pracę moją i mojego zespołu. Nie ograniczałam się do testów
akceptacyjnych, moim zadaniem było również szukanie błędów w samym działaniu aplikacji i
zgłaszanie ich za pomocą narzędzia Jira. Brałam też udział w Bug Huntingach organizowanych
przed wdrożeniami nowych elementów serwisów takich jak Koszyk, serwis Ceneolokalnie.pl czy
nowa aplikacja mobilna. Teraz, gdy moja wiedza na temat testowania poszerzyła się, mogę
stwierdzić, że testowałam zarówno eksploracyjnie, jak również pisałam nieformalne przypadki
testowe, aby uwzględnić w swoich testach np. różne systemy rozliczeń sklepów i pokryć
przypadkami testowymi wszystkie warunki logiczne.

{: .text-justify}
Do moich zadań należało również uczestniczenie w spotkaniach scrumowych (od standupów po
review), więc ten model wytwarzania oprogramowania nie jest mi obcy. Znajomość języka SQL
była wykorzystywana przeze mnie w codziennej pracy, ale nie ukrywam, że jest to podstawowa
znajomość, która umożliwiała mi wyciąganie potrzebnych mi na co dzień do pracy danych, a nie
poziom analityka danych.

{: .text-justify}
W połowie listopada ukończyłam kurs Testera manualnego w szkole Coders Lab, która cieszy się
bardzo dobrymi opiniami w branży. Podczas warsztatów miałam okazję poznać takie narzędzia
jak Postman czy SoupUI, a także nauczyć się pisania planu testów, przypadków testowych oraz
raportu z testów. Wykonywaliśmy również testy eksploracyjne przygotowanej przez szkołę
aplikacji oraz retesty zgłoszonych wcześniej błędów. W październiku zdałam egzamin ISTQB na
poziomie podstawowym. Kurs dał mi podstawy do dalszej nauki i wytyczył ścieżkę, którą mam
zamiar podążać. Obecnie uczę się podstaw Pythona, aby następnie móc opanować w
podstawowym stopniu znajomość narzędza Selenium IDE oraz Webdriver. Docelowo widziałabym
się w obszarze automatyzacji testów, ale na poczzątku chciałabym nabrać doświadczenia w
testowaniu manualnym.

{: .text-justify}
Moim zdaniem, mimo braku doświadczenia na stanowisku testera oprogramowania, moje
dotychczasowe doświadczenia zawodowe wpływają pozytywnie na moją kandydaturę. Nie mam
wątpliwości, że szybko nauczę się wszystkiego co potrzeba, aby stać się świetnym testerem. W
swoim zawodowym życiu wielokrotnie znajdowałam się w sytuacji, gdzie wręcz z dnia na dzień
musiałam nauczyć się nowych narzędzi czy wykonać zadania, do których realizacji brakowało mi
wiedzy i zawsze udawało mi się poradzić z problemem. Cechuje mnie również skrupulatność i
być może czasami przesadne dążenie do perfekcji we wszystkim co robię, co moim zdaniem
powinno przydać się w zawodzie testera. Jestem przekonana, że stanę się wartościowym
członkiem zespołu.

{: .text-justify}
Mam nadzieję, że będę mogła spotkać się z Państwem osobiście, aby szerzej opowiedzieć o
swoim doświadczeniu, wiedzy i umiejętnościach, a także odpowiedzieć na Państwa py
